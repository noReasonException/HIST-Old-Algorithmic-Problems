Εκφώνηση

Αφού πέρασε δέκα κόκκινα φανάρια, ο Μίλτος το δελφίνι έφτασε στο σχολείο. Εκεί όμως τον περίμενε ( άλλη μία ) δυσάρεστη έκπληξη. Η φωτογραφία που έφερε για το πάσο ήταν πολύ μεγάλη. Για την ακρίβεια ήταν 9 φορές μεγαλύτερη απ'ό,τι θα έπρεπε. Αφού σκάναρε τη φωτογραφία στράφηκε σε εσένα για βοήθεια. Σου ζητάει να φτιάξεις ένα πρόγραμμα που θα συρρικνώνει τη φωτογραφία του.

Πιο συγκεκριμένα, η φωτογραφία του είναι ένα πίνακας 3Ν*3Ν και αποτελείται από τους αριθμούς 0 και 1. Αφού την χωρίσεις σε Ν*Ν υποπίνακες μεγέθους 3*3, πρέπει να βρεις ποιο στοιχείο κυριαρχεί στον κάθε 3*3 υποπίνακα και να τον αντικαταστήσεις με αυτό, αποδίδοντας την πολυπόθητη Ν*Ν φωτογραφία.
Δεδομένα εισόδου (αρχείο "paso.in")

Η πρώτη γραμμή περιέχει έναν αριθμό Ν.
Οι επόμενες 3*Ν γραμμές περιέχουν η κάθε μία από 3*Ν αριθμούς 0 ή 1, χωρισμένους με ένα κενό, που αναπαριστούν τη φωτογραφία του Μίλτου.
Δεδομένα εξόδου (αρχείο "paso.out")

Αποτελείται από Ν γραμμές, όπου η κάθε μία περιέχει Ν αριθμούς 0 ή 1 ( ο κάθε αριθμός είναι αυτός που εμφανίζεται περισσότερες φορές στον αντίστοιχο υποπίνακα ), χωρισμένους με ένα κενό.
Περιορισμοί

1 <= Ν <= 500

    Όριο χρόνου εκτέλεσης: 1 sec.
    Όριο μνήμης: 64 MB.

Παράδειγμα εισόδου

1
0 0 0
0 0 0
0 1 0

Παράδειγμα εξόδου

0 

Παράδειγμα εισόδου 2

2
1 1 1 0 0 0
1 1 1 0 0 0
1 1 1 0 0 0
0 1 0 1 1 1
0 0 0 1 1 1
0 1 1 0 0 0

Παράδειγμα εξόδου 2

1 0
0 1

Επεξήγηση παραδείγματος 2

Ο πίνακας χωρίζεται ως εξής σε 4 υποπίνακες 3*3 :

1 1 1|0 0 0
1 1 1|0 0 0
1 1 1|0 0 0
-------------
0 1 0|1 1 1
0 0 0|1 1 1
0 1 1|0 0 0