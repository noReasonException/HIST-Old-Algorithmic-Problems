Εκφώνηση

Ύστερα απο τις τελευταίες εξελίξεις ο Μίλτος είναι πεπεισμένος ότι η αμερικάνικη κυβέρνηση τον παρακολουθεί. Αποφάσισε έτσι να εκμεταλλευτεί το διάστημα της στάσης πληρωμών στην Αμερική για να κρυπτογραφήσει όλα τα δεδομένα του. Δυστυχώς η απειρία του σε αυτόν τον τομέα τον οδήγησε στην επινόηση του παρακάτω πολύ απλού αλγόριθμου κρυπτογράφησης, που τον ονόμασε NS4:
1. Διάβασε μια λέξη
2. Αν η λέξη δεν περιέχει το γράμμα L, τότε τύπωσε την όπως είναι.
3. Διαφορετικά αντικατέστησε όλες τις εμφανίσεις του γράμματος Α με τον αριθμό 4, όλες τις εμφανίσεις του γράμματος Ι (i κεφαλαίο) με τον αριθμό 1 και όλες τις εμφανίσεις του γράμματος Ο (o κεφαλαίο) με τον αριθμό 0 (μηδέν).
4. Τύπωσε την λέξη.

Ο Μίλτος έχει στη διάθεση του ένα αρχείο με μια λίστα από Ν λέξεις και θέλει την βοήθειά σου στην υλοποίηση ενός προγράμματος που να διαβάζει το αρχείο και να τυπώνει την κρυπτογραφημένη μορφή των λέξεων.
Δεδομένα εισόδου (αρχείο "ns4.in")

Στην πρώτη γραμμή του αρχείου εισόδου δίνεται ο αριθμός Ν των λέξεων. Ακολουθούν Ν γραμμές, η κάθεμια από τις οποίες περιέχει μία λέξη.
Δεδομένα εξόδου (αρχείο "ns4.out")

Η έξοδος αποτελείται από Ν γραμμές, κάθε μία από τις οποίες περιέχει την λέξη που διαβάστηκε όταν σε αυτή εφαρμοστεί ο αλγόριθμος κρυπτογράφησης NS4.
Περιορισμοί

1 <= Ν <= 50

Η κάθε λέξη θα αποτελείται μόνο από κεφαλαίους λατινικούς χαρακτήρες (A ως Z) και θα έχει μήκος από 3 ως 20 χαρακτήρες.

    Όριο χρόνου εκτέλεσης: 1 sec.
    Όριο μνήμης: 32 MB.

Παράδειγμα εισόδου

3
PANTOFLA
PICNIC
KIKLOS

Παράδειγμα εξόδου

P4NT0FL4
PICNIC
K1KL0S

Επεξήγηση παραδείγματος

H κρυπτογράφηση δεν έγινε στην λέξη PICNIC επειδή δεν περιέχει το γράμμα L.